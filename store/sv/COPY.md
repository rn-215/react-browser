# Name

bitwarden - gratis lösenordshanterare

# Summary

En säker och gratis lösenordshanterare för alla dina enheter

# Description

bitwarden är det lättaste och säkraste sättet att lagra alla dina inloggningar och lösenord samtidigt som de hålls synkroniserade mellan alla dina enheter.

Lösenordsstöld är ett allvarligt problem. Webbplatser och program som du använder är under attack varje dag. Säkerhetsintrång inträffar och dina lösenord blir stulna. När du återanvänder samma lösenord på flera olika webbplatser och program så kan hackare enkelt komma åt ditt e-postkonto, bank-konto och andra viktiga konton.

Säkerhetsexperter rekommenderar att du använder ett annorlunda, slumpmässigt genererat lösenord för varenda konto du skapar. Men hur ska du hantera alla dessa lösenord? bitwarden gör det enkelt för dig att skapa, lagra och komma åt dina lösenord.

bitwarden lagrar alla dina inloggningar i ett krypterat valv som synkroniseras mellan alla dina enheter. Eftersom din data är helt krypterad innan den någonsin lämnar din enhet så är det endast du som har åtkomst till din data. Inte ens teamet på bitwarden kan läsa din data. Din data är sluten med AES-256 bitars kryptering, saltad hash, och PBKDF2 SHA-256.
